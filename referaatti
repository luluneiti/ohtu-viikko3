Lauri Suomalainen tarkastelee kandidaatintutkielmassaan "Ohjelmistotuotantomenetelmien kehittyminen 1950-luvulta nykypäivään"
ohjelmistotuotantomenetelmien kehittymistä ohjelmistokehittämisen alkuajoista nykypäivään ja lähitulevaisuuteen.
Tutkielma käsittelee erilaisia ohjelmistotuotantomenetelmiä kronologisessa järjestyksessä ja jokaisen
menetelmän kohdalla pyritään vastaamaan seuraaviin kysymyksiin: mistä ohjelmistotuotantomenetelmässä on kyse, 
miksi sitä käytetään sekä mitkä ovat sen hyödyt ja heikkoudet.

Tutkielman ensimmäisessä luvussa pohjustetaan aihetta yleisesti ja toisessa luvussa esitellään
keskeisimmät ohjelmistotuotantoon ja tuotantomenetelmiin liittyvät käsitteet. 
Luvussa 3 kuvataan ohjelmistotuotannon alkuaikoja ja luvussa 4 perinteistä ohjelmistotuotantomallia, ns. vesiputousmallia. 
Luvussa 5 käsitellään inkrementaalisia ja iteratiivisia ohjelmistotuotantomenetelmiä ja 
luvussa 6 ketteriä ohjelmistotuotantomenetelmiä. Scrumia käytetään tyyppiesimerkkinä ketteristä menetelmistä. 
Viimeisessä luvussa kuvataan tämän hetken vallitsevia ohjelmistotuotantomenetelmiä ja 
lisäksi tarkastellaan myös lähitulevaisuuden trendejä ja mahdollisuuksia.
