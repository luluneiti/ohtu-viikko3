Esa Kortelainen käsittelee kandidaatintutkielmassaan "Jatkuva eksperimentointi ohjelmistokehityksen tukena" eksperimentoinnin käsitettä 
ohjelmistotuotannossa ja motiiveja jatkuvaa eksperimentointia hyödyntävään ohjelmistotuotantoon siirtymiseen. 
Kirjoittaja kertoo, että tiedon liikkuminen tekee perinteisestä asioiden etukäteen suunnittelusta jatkuvasti tehottomampaa 
verrattuna informaation hyödyntämiseen ohjelmistojen kehityksessä. Näin ollen on yhä helpompaa ja halvempaa seurata jatkuvasti 
miten, missä ja milloin käyttäjät oikeasti toimivat ohjelmiston parissa. 

Tutkielmassa käydään läpi myös tehokkaiden ohjelmistotuotantomallien
filosofiaa ja pyritään vastaamaan tutkimuskysymyksiin siitä, mitä eksperimentointi ohjelmistokehityksen 
kontekstissa on ja miksi siihen kannattaisi siirtyä.
Kirjoittaja kertoo esimerkiksi, että eksperimentoinnin soveltaminen ohjelmistotuotteiden kehityksessä
nähdään yleisesti hyvänä kehyksenä käyttäjien tarpeisiin vastaavan tuotteen
nopeaan kehittämiseen ilman pitkälle ehtivää resurssien kuluttamista turhiin
tai vääriin kohteisiin. Sekä asiakkaat että kehittäjät motivoituvat ominaisuuksista, joiden hyödyllisyys perustuu konkreettiseen 
tietoon mielipiteiden ja arvauksien sijaan.

Tutkielmassa kuvaan myös, minkälaisia ominaisuuksia jatkuvaa
ekpserimentointia toteuttava ohjelmistotuotantoprosessi vaatii käytännössä.



